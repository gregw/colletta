Savona è porto e polo industriale e commerciale di primaria importanza nella riviera di ponente. Il nucleo originario è il Priamar, luogo fortificato sul mare già al tempo dei Liguri Sabazi, poi roccaforte di romani e bizantini, fortezza genovese.
Savona fu capitale della marca aleramica e, dopo il 1000, porto e mercato fiorente per la vicinanza del valico del colle di Cadibona.
La città medievale entro le mura fu ampliata verso il mare e il torrente Letimbro nel XIX secolo, e poi ancora nel secolo successivo.
Da vedere, oltre al Priamar, la torre del Brandale e i palazzi medievali, la cattedrale di Santa Maria Assunta, la pinacoteca.
