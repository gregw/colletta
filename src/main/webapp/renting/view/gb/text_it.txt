Questo delizioso appartamento con 2 camere da letto si trova nella parte più a sud del borgo e ha un bel giardino che guarda la piscina. Il riscaldamento sotto al pavimento rende confortevoli anche i soggiorni autunnali, invernali e primaverili.

L'alloggio è composto da 2 camere da letto, 2 bagni, un soggiorno e una zona cucina, che include anche un tavolo da pranzo con sedie e tutti gli utensili di cui potrete aver bisogno durante la vostra vacanza. Il soggiorno è ben arredato e mette a disposizione dei suoi ospiti un televisore a schermo piatto, un decoder satellitare ed un lettore dvd. Inoltre tutto l'appartamento è abilitato per la connessione wireless.
La camera da letto principale è collegata ad un ampio bagno con vasca e box doccia. Sul lato opposto dell'appartamento invece si trova la seconda camera da letto, con 2 letti singoli e una poltrona letto per un ospite in più. Vicino all'ingresso vi è il secondo bagno con box doccia.

Appena fuori dalla porta d'ingresso si accede all'incantevole giardino e terrazzo, con la sua spettacolare vista a 180° sulla Val Pennavaire. Si completa con una pergola che sovrasta il tavolo da pranzo e alcuni lettini per prendere il sole, oltre che un barbecue per le vostre cene all'aperto.  

Questo appartamento è perfetto per una famiglia (4 o 5 persone) o un gruppo di amici. Ricordiamo ai gentili ospiti che, mentre l'interno dell'alloggio è su un unico livello, all'esterno si trovano alcuni scalini per raggiungere l'ingresso.
